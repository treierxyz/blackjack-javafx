## Lühike reeglite ülevaade
- Mängu eesmärk on saada võimalikult suur kaartide summa, kuid mitte ületada 21
- Kõik numbrilised kaardid on oma numbri väärtusega
- Pildikaardid (poiss, emand, kuningas) on väärtusega 10
- Äss on tavaliselt väärtusega 1, kuid kui summa ei ületaks 21-te siis loetakse maksimaalselt ühte ässa väärtusega 11
- Iga voor on vaja sisestada panus (miinimum 1)
- Iga mängija alustab uut mängu 300 krediidiga, mida saab panustada
---
- **Hit/juurde** - võta kaart juurde
- **Stand/jääb** - lõpeta voor praeguste kaartidega
- **Double/topelt** - topelda esialgset panust ja võta üks kaart, lõpetades vooru
---
- **Blackjack** on olukord kus kaartide jagamisel saab mängija ässa ja kümne/pildikaardi ning see on kõige tugevam käsi
    - Automaatne võit, v.a. juhul, kui diileril on samuti Blackjack
- **Bust/üle** on olukord kui kaartide summa ületab 21
---
- Mängu võidad, kui su kaartide summa on kõrgem kui diileril või diiler läheb üle, tingimusel et sa ise ei ole üle läinud
- Kui aga diileril on Blackjack, siis on võimalik ainult kaotada või viiki jääda, olenevalt sellest kas sul on samuti Blackjack

## Väljamaksed
|Skoor|Mängija võidud|
|---|---|
| Diiler: Blackjack<br>Mängija: ei ole Blackjacki | Mängija kaotab 1:1. |
| Diiler: ei ole Blackjacki<br>Mängija: võidab | Mängija võidab 1:1.  |
| Diiler: ei ole Blackjacki<br>Mängija: sama seis nagu diileril  | Kaotust ega võitu ei ole: 0. |
| Diiler: ei ole Blackjacki<br>Mängija: kaotab | Mängija kaotab 1:1. |
| Diiler: Blackjack<br>Mängija: Blackjack | Kaotust ega võitu ei ole: 0. |
| Diiler: ei ole Blackjacki<br>Mängija: Blackjack | Mängija võidab 3:2 suhtega algpanuse. |

## Blackjackist lähemalt
Blackjack (mida tuntakse ka nime "21" või "Pontoon" all) on üks maailma populaarsemaid kasiinodes mängitavaid kaardimänge. Populaarseks muudab selle mängu tema omapära, kus oskused ja õnn mängivad mõlemad olulist rolli, ning avalikkuse huvi, mis seostub eelkõige kaardilugemisega (pidades arvestust mängust väljas olevate madalate ja kõrgete kaartide suhte kohta).

Blackjacki eelkäija oli mäng nimega vingt-et-un ("kakskümmend üks"), mis pärineb 1700. aastate Prantsuse kasiinodest ja ei pakkunud boonusena 3:2 väljamakset kahe kaardiga saadud 21 punkti eest.

Kui seda mängu USA kasiinodes esmakordselt tutvustati, ei olnud see sugugi populaarne ja kasiinod pakkusid boonuseid, et uusi kliente nende laudade taha saada. Üks taolistest boonustest oli 10:1 väljamakse juhul, kui mängija esimesed kaks kaarti olid poti äss ja must poiss (nii poti kui ka risti poiss sobisid). Selle kombinatsiooni nimetus oli "Blackjack" ja nimi jäi ka mängule külge hoolimata sellest, et boonuse välja maksmine varsti lõpetati. Praegusel ajal on "Blackjack" kombinatsioon moodustatud ässast ja kümnest punktist/pildikaardist, mis ei pea just musta värvi olema.

Allikas: [Blackjack (Vikipeedia, 2022)](https://et.wikipedia.org/wiki/Blackjack)